ΜΒ. v, 2. 133

Sacrum vetustis si exstruat lignis focum
Lassi sub adventum viri · 44
Claudcnsque textis cratibus laetum pecus
Distenta siccet ubera,
Si et horna dulci vina promens dolio
Dapes inemptas apparet: 48
Non mc Lucrina juverint conchylia
Magisve rhombus aut scari,
Si quos Eois 'inchoata fluctibus
Hiems ad hoc vertat mare3 52
·Non Afra avis descendat in ventrem meum,
Non attagen Ionicus
Jucundior‚ quam lecta de pingvissimis
Oliva ramis arborum 56
Vel herba lapathi prata amantis et gravi
Malvae salubres corpori
Vel agna festis caesa Terminalibus
Vel haedus ereptus lupo. 60
Has inter epulas ut juvat pastas oves
Videre properantes domum,
Videre fessos vomerem inversum boves
Collo trahentes langvido 64
Positosque vernae, ditis examen domus,
Circum renidentes Lares!”
Haec ubi locutus fenerator Alfius,
Jam jam futurus rusticus, 68
Omnem redegit Idibus pecuniam,
Quaerit Calendis ponere.

